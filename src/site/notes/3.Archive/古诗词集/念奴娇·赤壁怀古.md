---
{"dg-publish":true,"dg-path":"古诗词集/念奴娇·赤壁怀古.md","permalink":"/古诗词集/念奴娇·赤壁怀古/","created":"2024-01-21T17:55:43.000+08:00","updated":"2025-05-15T14:03:37.374+08:00"}
---

#Technomous

作者：苏轼

大江东去，浪淘尽，千古风流人物。故垒西边，人道是：三国周郎赤壁。乱石穿空，惊涛拍岸，卷起千堆雪。江山如画，一时多少豪杰。

遥想公瑾当年，小乔初嫁了，雄姿英发。羽扇纶巾，谈笑间、樯橹灰飞烟灭。故国神游，多情应笑我，早生华发。人生如梦，一尊还酹江月。

